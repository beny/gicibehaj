---
layout: post
title: PPP? Rájec a Modřice
date: 2023-02-25 20:41:00
description: Rájec a Modřice
img: modrice2023.jpg
tags: [běh, BBP]
author: Michal
---

Zdravím fanoušky informačních technologií snoubících se s běžeckým sportem. Dnešní report je
hned z dvou svátků sportu a to z Rájce a Modřic. Obě události měly společné téma,
a to zásadní otázku: **P**orazí **P**etr **P**epu (PPP)?

Tato otázka zní v klubových kuloárech už nějaký čas a zaměstnává jak trenéry, tak i zmíněného
borce - Petra.

## Rájec

První odpověď jsme dostali v Rájci. Tam jsme se sešli pouze v počtu 2 ks (Michal a Petr) + Pepa. 
Závod Pepa rozběhl svižně a náš plán se ho držet se začal rozpadat. Po úvodním
stoupání a prvním náznaku srdečního selhání jsem však udržel rychlost a Pepovi se přiblížil. 
Snažil jsem se ho dohnat, ale nešlo to. Na asfaltu jsem sice zvolnil, abych se připravil
na výběh v druhé půlce závodu, ale v zatáčce před začátkem stoupíní jsem Pepu předběhl. 
Celou dobu jsem ho cítil na zádech a v těžkém, bahnitém terénu se snažil ho setřást. 
Vědom si jeho tréninkového pokroku jsem měl strach, ale po posledním výběhu jsem věděl, 
že je vyhráno, protože rychlost z kopce mám vyšší. 
Malá komplikace byly padající podvlíkačky a kraťasy, které jsem musel 
neustále (včetně cílové fotografie) držet nad spodní hranicí járku až do cíle.  

V cíli jsem napjatě čekal, který z dvou soků se objeví na obzoru dříve. Byl to Pepa.
Petr Pepu neporazil. 

Konečné výsledky tedy byly:

1. Michal 48:17
2. Pepa 49:07
3. Petr 50:53

## Modřice

Šanci vrátit Pepovi porážku dostal Petr v Modřicích o zhruba 20 dnů později. Tréninkový
objem mluvil ve prospěch Pepy, který natočil cca o 30 km více, ale Petrova motivace byla
cítit.

V Modřicích jsme se sešli už i s Ondřejem, takže měl náš team dokonce šanci na pěkný výsledek. 
Já, vracejíc se do tréninku po vleklé nemoci, jsem nemohl očekávat zatím slušný výsledek a 
páteční předzávodní příprava pivem a a pár drinky zřejmě k výkonu také nepřidala.

Závod odstartoval v 11:15, do čela se dostal Ondřej, Pepa opět vystartoval jako vítr. Petr nevim. 
Čekala nás 4 kolečka po asfaltu za asistence silného větru (ve smyslu meteorologického jevu). 

Pořadí se po úvodním kole ustálilo a zůstalo až do konce, kde čekaje v cílové rovince jsme opět
viděli prvního finišovat Pepu, Petr se objevil hned v zápětí a opět Pepu Petr neporazil. 

Výsledný stav tak tedy byl:

1. Ondřej 38:05
2. Michal 41:54
3. Pepa 44:00
4. Petr 44:38

Z výsledků je vidět, jak Petr snížil ztrátu na Pepu a příště to bude opět drama. 

Je nyní na trenérech našeho klubu, aby upravili tréninkový plán a naladili Petra na závěrečný 
závod na Pepově domácí Boskovické půdě, kde už za měsíc vyvrcholí letošní BBP. 

Díky za podporu všem fanouškům!
