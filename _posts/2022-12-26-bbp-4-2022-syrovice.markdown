---
layout: post
title: BBP 4 - 2022 - Syrovice
date: 2022-12-26 18:30:00 +0300
description: Reportáž ze Syrovic
img: syrovice-2022.jpeg
tags: [běh, short]
author: Petr
---

Do Syrovic jsem na rozdíl od Vranova přijel tentokrát s dostatečným předstihem. Sychravé počasí plné mlhy, bláta a občasného sněhu utvářely ducha místního závodu. Byla to moje zdejší premiéra, takže jsem nevěděl, do čeho vlastně jdu. Díky včasnému příjezdu jsem měl možnost se pořádně rozběhat na provozní teplotu. Na startu jsem se opět potkal s Pepou, který před pár minutami narychlo přijel a rozběhal se tak až při cestě na registraci. Na startu se mi ještě stihnul svěřit, že mu není jasné, jaké sjezdovky to dávám na Stravu, když běhám u Kraví hory. (Toto zásadní téma si zřejmě zaslouží vlastní článek, takže jej zde nebudu rozebírat.) Zpátky k závodu. Tušil jsem, že trať bude díky svému malému převýšení (163 m) krapet rychlejší. A tak se mi stalo, že jsem první kolo nejspíš trochu přepálil. Jenže druhé kolo je zároveň poslední, takže jsem musel jet bomby... nebo se o to alespoň pokusit. Časově jsem druhé kolo měl sice pomalejší, nicméně s HR jsem rekordy trhal. Pač na posledním kilometru jsem soupeřil s dalšími čtyřmi běžci, kteří o to 63. místo bojovali jako o místo první. Na schodech i v následném seběhu jsem nějaký náskok získal. Nicméně cílová rovinka byla dál než jsem si myslel. A tak je z toho nakonec 64. místo z 97.
